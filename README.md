# Hector
![hector logo](https://github.com/MartinHlavna/hector/blob/main/images/hector-logo.png?raw=true)
## O programe
Hector je jednoduchý nástroj pre autorov textov, ktorého cieľom je poskytnúť základnú štylistickú podporu. Hector je plne konfigurovateľný nástroj, ktorý automaticky analyzuje a vyhodnocuje text. Cieľom programu nie je dodať zoznam problémov, ktoré má autor určite opraviť, ale len zvýrazniť potenciálne problematické časti. Konečné rozhodnutie je vždy na autorovi.
### Zvýraznenie dlhých viet
Hector žltým podsvietením zvýrazňuje dlhé vety. Samotná dlhá veta problémom nie je, ale ak ich je veľa pokope, môže byť vhodné prerušiť to kratšou vetou. Rovnako však môže byť aj problémom aj to, ak je pokope priveľa krátkych viet bez prerušenia. 

Riešenie: Autor by sa mal snažiť o vhodnú kombináciu dlhých a krátkych viet, aby dostiahol vhodný rytmus textu.
### Štatistika výskytu slov
Hector v pravom paneli zobrazuje informáciu o počte výskytu daného slova.

Riešenie: Ak sa niektoré slovo opakuje výrazne veľakrát, autor môže zvážiť jeho nahradenie synonymami.
### Štatistika a zvýraznenie často sa opakujúcich slov
Hector v ľavom paneli zobrazuje slová, ktorá sa opakujú "blízko seba". Na rozdiel od pravého panelu sú v tomto zozname iba slová, ktorých výskyty sú bliźšie ako definovaná hodnota (napr. ak sa slovo zopakuje aspoň dvakrát v rozmedzí 100 znakov). Takýmto spôsobom dokáže hector identifikovať zhluky opakujúcich sa slov. Tieto slová sú zároveň zvýraznené. Po prejdení myšou nad takéto slovo sa v texte zvýrazania všetky jeho výskyty.

Riešenie: Nahradenie opakovaných slov synonymom, preformulovanie textu alebo doplnenie textu medzi jednotlivé výskyty.
### Zvýraznenie viacnásobnej medzery
Viacnásobná medzera je štandardne považovaná za zbytočnú. Hector ju automaticky zvýrazní načerveno.

Riešenie: Odstrániť viacnásobnú medzeru.

### Zvýraznenie viacnásobnej interpunkcie
Viacnásobná interpunkcia je štandardne považovaná za zbytočnú. Hector ju automaticky zvýrazní načerveno. Výnimkou je bežne používaná kombinácia ?! 

Riešenie: Odstrániť viacnásobnú interpunkciu.
### Zvýraznenie medzier na konci odstavcov
Medzery na konci odstavcov sú štandardne považované za zbytočné. Hector ich automaticky zvýrazní načerveno.

Riešenie: Odstrániť medzery na konci odstavcov.